Takareiden pumppausvenytys/ puolikas spagaatti pumppaus.
Asetu polvilleen lattialle niin, että toinen jaloista on edessä suorassa ja toinen takana koukussa 90 asteen kulmassa. Siirrä paino takajalan päälle ja suorista ylävartalo ja lähde taivuttamaan selkä suorana eteenpäin samalla pumpaten nilkalla flex & ojennus. Muista tuoda vatsaa lähelle reittä, ei niin että kurotat vain päällä kohti polvea. Tee 10 nilkan flex&ojennus -pumppausta katse eteenpäin ja sitten 10 katse kohti jalkaa. Toista venytys kolme kertaa molemmille puolille. Lopuksi voit vielä jäädä minuutiksi staattiseen takareiden venytykseen.
